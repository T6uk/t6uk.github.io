<!DOCTYPE html>
<html lang="en" dir="ltr">
  <head>
    <meta charset="utf-8">
    <title>206098IAAB</title>
  </head>
  <body>
    <table>
      <td>
        206098IAAB
      <h1><a href="https://et.wikipedia.org/wiki/Lionel_Messi">Lionel Messi</a></h1>

      <pre>Messi alustas oma klubikarjääri kodumaal klubis Newell's Old Boys.
      2000. aastal liitus ta Barcelona noorteakadeemiaga La Masia.
      Klubi põhirivistuses debüteeris Messi 16. oktoobril Espanyoli vastu. Oma esimese värava lõi ta 1. mail mängus Albacetega.

Messi oli osa Barcelona meeskonnast, mis tuli 2004–05 hooajal Hispaania meistriks.

Messi mängis 2005. aastast alates Barcelona algrivistuses. Hooajal 2005–06 võideti Meistrite Liiga,
mille finaali pidi ta vigastuse tõttu vahele jätma, ja La Liga.

2006–07 hooajal lõi ta 19-aastasena oma karjääri esimese kübaratriki mängus Madridi Realiga, kohtumine lõppes 3:3.

2007. aasta detsembris jäi ta Euroopa aasta jalgpalluri valimisel kolmandale kohale, 2008. aasta jaanuaris nimetati ta
FIFA poolt aasta teiseks parimaks jalgpalluriks Brasiilia mängija Kaká järel.

2008–09 hooajal aitas ta Barcelonal võita nii La Liga, Copa del Rey kui ka Meistrite Liiga. 2008. aasta detsembris jäi
Messi Euroopa aasta jalgpalluri valimisel Cristiano Ronaldo järel teisele kohale. Messi lõi kaks väravat ja andis ühe väravasöödu,
kui Kataloonia klubi alistas Hispaania liigas Madridi Reali võõrsil 2:6. Meistrite Liiga poolfinaalis Chelseaga jagas ta resultatiivse
söödu Andrés Iniesta löödud võiduväravale. Finaalis Manchester Unitediga lõi ta peaga mängu viimase värava, vormistades lõppskooriks 2:0.

Hooajal 2009–10 tuli Barcelona taas Hispaania meistriks, Messi lõi liigas 34 väravat. 2009. aasta detsembris valiti Messi
esimest korda Euroopa aasta jalgpalluriks. Samuti võitis ta ka Euroopa kuldsaapa. 29. novembril alistasid katalaanid Camp
Noul toimunud El Clásicos Madridi Reali 5:0, Messi andis selles mängus kaks resultatiivset söötu. Ta lõi Meistrite Liiga
veerandfinaalmängus 4 väravat, kui Barcelona alistas Arsenali 4:1.
2010–11 hooajal võideti Barcelonaga uuesti La Liga ja Meistrite Liiga. 2011. aasta jaanuaris võitis Messi oma karjääri
teise Ballon d'Or'i Messi lõi Meistrite Liiga poolfinaalis Madridi Reali vastu Santiago Bernabéul kaks väravat.
Finaalis Manchester Unitediga panustas Messi ühe väravaga; ta valiti UEFA poolt mängu parimaks mängijaks.

Hooajal 2011–12 lõi ta Hispaania kõrgliigas rekordilised 50 väravat. Kõikide sarjade peale kokku lõi ta 73 väravat, mis on
siiamaani Euroopa ühe hooaja jooksul löödud väravate rekord. Messi võitis 2011. aasta augustis UEFA Euroopa parima mängija auhinna.

2012. aasta jaanuaris valiti ta kolmandat korda järjest maailma parimaks mängijaks. Barcelona võitis 2012. aastal Hispaania karika,
Messi lõi finaalis Athletic Bilbao vastu ühe värava. Terve 2012. aasta peale skooris ta Barcelona meeskonnas rekordilised 79 väravat.

Katalanid tulid 2012–13 hooajal taas Hispaania meistriteks, Messi panustas 46 liigaväravaga. Samuti võitis ta ka Euroopa kuldsaapa.
Messi valiti 2013. aasta jaanuaris neljandat korda maailma parimaks jalgpalluriks. Sellega sai temast esimene mängija ajaloos,
kes on võitnud neli Ballon d'Ori. Meistrite Liiga kaheksandikfinaalis AC Milaniga lõi ta kaks väravat, kui Barcelona tuli tagasi
võõrsil saadud 2:0 kaotusest ja võitis kodus 4:0. Messi lõi veerandfinaalis Paris Saint-Germaini vastu värava, mis viis Kataloonia klubi poolfinaali.

Hooajal 2013–14 jäi Barcelona ilma ühegi karikata, kaotades La Liga viimase päeva mängus Madridi Atléticole. Messi lõi 2014. aasta
kevadel El Clásicos kübaratriki ja jagas ühe resultatiivse söödu; Kataloonia klubi võitis võõrsil 3:4.

2014–15 hooajal võitis Messi Barcelonaga taas nii La Liga, Copa del Rey kui ka Meistrite Liiga. Messi lõi kõikide sarjade peale 58 väravat.
 Messi jagas ühe väravasöödu Meistrite Liiga kaheksandikfinaalis Manchester City ja veerandfinaalis Paris Saint-Germaini vastu.
 Poolfinaalis Müncheni Bayerniga lõi ta kaks väravat ja andis jällegi ühe resultatiivse söödu.
 Finaalis aitas Messi Barcelonal alistada Juventuse 3:1. Samuti lõi ta kaks väravat Copa del Rey finaalis Athletic Bilbao vastu.
2015. aasta Euroopa superkarika finaalmängus Sevillaga lõi Messi kaks väravat, mis tulid mõlemad karistuslöögist.
Augustis valiti ta UEFA poolt Euroopa parimaks jalgpalluriks. 2016. aasta jaanuaris valiti Messi viiendat korda maailma parimaks jalgpalluriks.
Messi aitas Barcelonal võita 2015–16 hooaja La Liga ja Copa del Rey.
Hispaania kõrgliigas lõi ta hooaja jooksul 26 väravat ja jagas 16 resultatiivset söötu.
Copa del Rey finaalis alistas Barcelonal lisaajal Sevilla 2:0, Messi andis mõlemale väravale resultatiivse söödu.
Messi lõi kaks väravat, kui katalaanid võitsid Meistrite Liiga kaheksandikfinaalis Arsenali võõrsil 0:2.
Ta lõi nende vastu veel ühe värava kodumängus Camp Noul; Barcelona väljus taas võitjatena 3:1.

Messi alustas 2016–17 hooaega 2016. aasta Hispaania superkarika võiduga, panustades ühe värava ja kahe väravasööduga.
19. oktoobril lõi ta Meistrite Liigas rekordilise seitsmenda kübaratriki Manchester City vastu.
2016–17 hooaja teises El Clásicos lõi Messi kaks väravat, kui Barcelona võitis Santiago Bernabéul 2:3, Messi teine värav oli tema 500.
Barcelona meeskonnas. Kokku lõi ta Hispaania liigas sel hooajal 37 väravat, mille eest võitis ta oma karjääri neljanda Euroopa kuldsaapa.
Copa del Rey finaalis Alavésiga lõi Messi ühe värava ja jagas ka väravasöödu, Barcelona võitis 3:1.

9. septembril lõi Messi Hispaania kõrgliigas linnarivaali Espanyoli vastu oma hooaja esimese kübaratriki,
Barcelona võitis derbi barceloní kodus 5:0. 12. septembril võitis Barcelona Meistrite Liiga hooaja esimeses mängus Torino Juventust 3:0;
Messi lõi kaks väravat. Messi lõi 19. oktoobril Olympiakósi vastu oma 100. värava UEFA klubi sarjades.
23. detsembril skooris ta aasta viimases mängus Madridi Realiga penaltist ja jagas ka resulatiivse söödu,
aidates Barcelonal võita rivaalklubi võõrsil 3:0.
</pre>
</td>
    </table>
    <img src="https://d3nfwcxd527z59.cloudfront.net/content/uploads/2021/10/09131942/Lionel-Messi-PSG-752x428.jpg" alt="Lionel Messi">
  </body>
</html>
